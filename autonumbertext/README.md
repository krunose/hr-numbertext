# autonumbertext

`Autonumbertext` je jednostavna skripta za korištenje iz naredbenoga retka u PHP-u i je zadaća olakšati održavanje pravila za pretvaranje brojeva iz brojevnoga zapisa u slovni zapis.

Iako PHP nije optimalno rješenje za ovakav zadatak, jedini je programski jezik u kojem sam to znao napisati dovoljno brzo i onako kako sam zamislio. Rado ću prihvatiti sretnija rješenja/jezike.

Datoteka `[hr.soros](https://github.com/krunose/hr-numbertext)` sadrži dijelove koji je potrebno napisati samo jednom, ne ponavljaju se: pravila za brojeve do sto; ali postoje i dijelovi koji se ponavljaju: brojevi milijun i bilijun imaju istu strukturu, odnosno svi brojevi na -ijun imaju ista pravila te je samo potrebno mijenjati broj nulā s obzirom na to o kojem se broju radi (milijun: šest nula; bilijun: dvanaest nula).

Ta pravilnost omogućuje automatiziranje izrade pravila prema preddefiniranome predlošku. Zadaća je skripte `autonumbertext` olakšati održavanje pravila jer se izmjene za sve brojeve na -ijun mogu napraviti samo na jednom mjestu, u predlošku, a skripta će izmjenu pretvoriti u pravilo za sve brojeve od milijun do tridecilijun.

Prednost je predložaka i u tome što se je ih je jednostavno pripremiti za druge jezike u kojima su brojevi slični kao u hrvatskome. Potrebno je samo urediti predložak i skripta će iz njega generirati pravila za taj jezik.

---

- v. [pravila za hrvatski](https://github.com/krunose/hr-numbertext/blob/master/README.md)
- v. stranice projekta [NUMBERTEXT.org](http://numbertext.org/)

## Što još treba napraviti

- dokumentirati kako koristiti skriptu
- dokumentirati što skripta i kako radi (to će pomoći s korištenjem skripte onima koji ne mogu čitati izvorni kod skripte)
- dokumentirati strukturu predložaka
- napraviti automatski unos datoteke `number-formats.txt` na odgovarajuće mjesto u `hr.soros`
- dokumentirati potencijal skripte i predložaka za izradi pravila za slične/srodne jezike (srpski, bosanski, crnogorski)

## Sadržaj repozitorija

- `autonumbertext.php` – skripta pisana u PHP-u za raspisivanje pravila na temelju predložaka
- `number-formats.php` – php-skripta za generiranje valjanih oblika brojeva (v. početni komentar u samoj skripti)
- `number-formats.txt` – rezultat skripte `number-formats.php`, rezultat je potrebno (za sada) ručno unijeti u datoteku `header.txt`.
- `numbers.txt` – nazivi/imena brojeva od tisuću do tridecilijarde; iz ove datoteke `autonumbertext.php` izvlači nazive brojeva
- `header.txt` – dijelovi pravila koji se ne ponavljaju; jednoznamenkasti i dvoznamenkasti brojevi
- `femininum.txt` – predložak za brojeve ž. r. od tisuću (uključujući tisuću) nadalje (milijarda, bilijarda, trilijarda ...)
- `masculinum.txt` – predložak za brojeve m. r. (brojevi na -ijun) od milijun (uključujući milijun) nadalje (milijun, bilijun, trilijun ...)
- `footer.txt` – pravila koja slijede nakon pravila za cijele brojeve. Ono što slijedi, ali se ne ponavlja. Dijelove koji bi se mogli ponavljati u pravilima za cijene, treba izdvojiti u poseban predložak i prilagoditi skriptu `autonumbertext`
- `autonumbertext.md` – dokumentacija (u izradi)

---
Repozitorij skripte: https://github.com/krunose/hr-numbertext/autonumbertext
